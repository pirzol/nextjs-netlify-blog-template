---
title: חוֹק הַשְׁבוּת
author: a teacher
level: bw_lev_6
---
בְּמֶשֶׁךְ שָׁנִים רַבּוֹת הַיְהוּדִים חָלְמוּ עַל מְדִינָה יְהוּדִית בְּאֶרֶץ יִשְׂרָאֵל. לָכֵן כַּאֲשֶׁר קָמָה מְדִינַת יִשְׂרָאֵל, הָיָה חָשׁוּב לוֹמַר לָעוֹלָם, שֶׁמְדִינַת יִשְׂרָאֵל מְעוּנְיֶינֶת לְקַבֵּל אֶת כָּל הַיְהוּדִים, שֶׁרוֹצִים לִחְיוֹת בָּהּ. זֶה הָיָה הַחוֹק הָרִאשׁוֹן שֶׁל מְדִינַת יִשְׂרָאֵל, וּשְׁמוֹ "חוֹק הַשְׁבוּת".

לְפִי חוֹק הַשְׁבוּת, כָּל יְהוּדִי שֶׁעוֹלֶה לְיִשְׂרָאֵל יָכוֹל לְקַבֵּל אֶזְרָחוּת יִשְׂרְאֵלִית.
כַּאֲשֶׁר עוֹלֶה חָדָשׁ מְקַבֵּל אֶת הָאֶזְרָחוּת הַיִשְׂרְאֵלִית, הַמְדִינָה צְרִיכָה לָתֵת לוֹ אֶת כָּל הַזְכוּיוֹת שֶׁל אֶזְרָח בְּיִשְׂרָאֵל; וְהָאֶזְרָח צָרִיךְ לְמַלֵא אֶת כָּל הַחוֹבוֹת שֶׁלוֹ לַמְדִינָה.

הַזְכוּיוֹת הֵן כָּל הַדְבָרִים שֶׁהָעוֹלֶה יָכוֹל לְקַבֵּל מֵהַמְדִינָה: חִינוּךְ, שֵׁירוּת רְפוּאִי, מָקוֹם לָגוּר בּוֹ וְעוֹד. הַחוֹבוֹת הֵן כָּל הַדְבָרִים שֶׁכָּל אֶזְרָח צָרִיךְ לַעֲשׂוֹת לְפִי הַחוּקִים בָּאָרֶץ, לְמָשָׁל: לִלְמוֹד בְּבֵית-הַסֵפֶר, לְשָׁרֵת בַּצָבָא, לְשַׁלֵם מִיסִים וְעוֹד. הַזְכוּיוֹת וְהַחוֹבוֹת כְּתוּבוֹת בְּסִפְרֵי הַחוּקִים שֶׁל מְדִינַת יִשְׂרָאֵל.

לְפִי חוֹק הַשְׁבוּת, לִמְדִינַת יִשְׂרָאֵל יֵשׁ גַם זְכוּת לֹא לָתֵת אֶזְרָחוּת יִשְׂרְאֵלִית לְמִי שֶׁיָכוֹל לִהְיוֹת מְסוּכָּן לַבִּיטָחוֹן בַּמְדִינָה. חוֹק הַשְׁבוּת הוּא הַחוֹק הֶחָשׁוּב בְּיוֹתֵר בִּמְדִינַת יִשְׂרָאֵל, וְהוּא מַזְמִין אֶת כָּל הָעָם הַיְהוּדִי בָּעוֹלָם לְהִתְאַחֵד בְּאֶרֶץ יִשְׂרָאֵל.