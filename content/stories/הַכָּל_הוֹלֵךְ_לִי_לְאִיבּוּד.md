---
title: הַכָּל הוֹלֵךְ לִי לְאִיבּוּד
author: a teacher
level: bw_lev_3
image: https://res.cloudinary.com/plantscope/image/upload/v1628668076/bookworm_webapp/illustrations/ekl_eflx_lj_lajbfd.jpg
---
אֵיךְ זֶה שֶׁרַק אֶתְמוֹל נָפַל הָעִפָּרוֹן,
נָפַל וְהִתְגַּלְגֵּל לוֹ מִתַּחַת לָאָרוֹן,
וְהַיּוֹם כְּשֶׁאוֹתוֹ חִפַּשְׂתִּי בֶּאֱמֶת,
אָז נָפַל וְנֶעְלָם אִתּוֹ גַּם הָעֵט?

לָמָּה כְּשֶׁאֲנִי אֶת מַחְבֶּרֶת חֶשְׁבּוֹן מְחַפֵּשׂ,
הוֹפֵךְ אֶת הַתִּיק, צִפָּרְנַיִים כּוֹסֵס,
בְּכַוָנָה הַמַּחְבֶּרֶת הַזֹּאת נֶעְלֶמֶת,
פָּשׁוּט מִתְחַבֵּאת, כְּאִילוּ לֹא קַיֶּמֶת!

וְנֶעְלָם גַּם הַסֵּפֶר שֶׁקִבַּלְנוּ לִקְרוֹא,
וּבְעוֹד יוֹמַיִים צָרִיךְ לְהַחֲזִיר אוֹתוֹ.
נִמְאַס לִי שֶׁכּוּלָם תָּמִיד מִתְחַבְּאִים,
צְאוּ כְּבָר הַחוּצָה! שָׁבְרוּ אֶת הַכֵּלִים!