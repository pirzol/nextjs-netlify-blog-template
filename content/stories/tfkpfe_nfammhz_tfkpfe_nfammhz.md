---
title: רוֹעֶה נֶאֱמָן
author: a teacher
level: bw_lev_3
---
דָוִד הַמֶלֶךְ הָיָה רוֹעֶה צֹאן בְּיַלְדוּתוֹ. הוּא שָׁמַר עַל הַכְּבָשִׂים וְהָעִיזִים, וּבָדַק שֶׁיֵשׁ לָהֶם מַסְפִּיק עֵשֶׂב לְלַחֵךְ. אַךְ הִנֵה שָׂם לֵב, שֶׁכַּאֲשֶׁר הוּא מְשַׁחְרֵר אֶת הַצֹאן לֶאֱכֹל, הָעִיזִים הַגְדוֹלוֹת וְהַחֲזָקוֹת נִדְחָפוֹת רִאשׁוֹנוֹת, וּמְלַכְחוֹת אֶת הַעֲשָׂבִים הָרַכִּים וְהַטוֹבִים. עַד שֶׁבְּנֵי הַצֹאן הַקְטָנִים וְהַחַלָשִׁים מַגִיעִים לָעֶשֶׂב, נִשְׁאַר עֲבוּרָם רַק מְעַט עֶשֶׂב קָשֶׁה וְיָבֵשׁ. מַה עָשָׂה דָוִד הָרוֹעֶה הַצָעִיר? סָגַר אֶת הַצֹאן בְּשָׁלֹשׁ מִכְלָאוֹת נִפְרָדוֹת: מִכְלָאָה לָעִיזִים הַמְבֻגָרוֹת, מִכְלָאָה לַגְדָיִים הַקְטָנִים וּמִכְלָאָה לָעִיזִים הַגְדוֹלוֹת וְהַחֲזָקוֹת.  בַּבֹּקֶר שִׁחְרֵר תְחִלָה אֶת הַגְדָיִים הַצְעִירִים. הַגְדָיִים מִהֲרוּ אֵל הָעֵשֶׂב הָרַעֲנָן וְהַטָרִי, אָכְלוּ וְאָכְלוּ עַד שֶׁשָׂבְעוּ. לְאַחַר מִכֵּן שִׁחְרֵר אֶת הָעִיזִים הַמְבֻגָרוֹת, שֶׁאָכְלוּ אֶת הָעֶשֶׂב שֶׁנוֹתָר מְהַגְדָיִים. רַק לְבַסוֹף שִׁחְרֵר דָוִד אֶת הָעִיזִים הַחֲזָקוֹת. בְּעֶזְרַת שִׁינֵיהֶן הַחֲזָקוֹת יָכְלוּ לִלְעֹס אֶת הַעֲשָׂבִים הַקָשִׁים וְהַשׁוֹרָשִׁים שֶׁנוֹתְרוּ בַּשָׂדֶה. בְּאוֹתוֹ יוֹם הָיָה כָּל הָעֶדֶר שָׂבֵעַ וּמְאֻשָׁר.  רָאָה זֹאת הַקָדוֹשׁ בָּרוּךְ הוּא וְאָמַר: "מִי שֶׁיוֹדֵעַ לִדְאֹג וְלִשְׁמֹר עַל הַצֹאן בְּצוּרָה כֹּה טוֹבָה, יָבוֹא וְיִרְעֶה אֶת בְּנֵי יִשְׂרָאֵל". כָּךְ בָּחַר ה' בְּדָוִד לִהְיוֹת מֶלֶךְ יִשְׂרָאֵל.