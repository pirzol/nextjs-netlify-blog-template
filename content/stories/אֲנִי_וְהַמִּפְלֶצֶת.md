---
title: אֲנִי וְהַמִּפְלֶצֶת
author: a teacher
level: bw_lev_4
image: https://res.cloudinary.com/plantscope/image/upload/v1628668073/bookworm_webapp/illustrations/anj_femqlrv.jpg
---
אֲנִי שׁוֹכֵב בַּלַּיְלָה, מְקוּפָּל בַּמִּיטָה,
שׁוֹכֵב וְרוֹעֵד לִי, מַמָּשׁ רוֹעֵד נוֹרָא,
כִּי הִנֵּה, כָּאן בַּחֶדֶר, מַמָּשׁ בַּפִּינָה,
מִסְתַּתֶּרֶת מִפְלֶצֶת, מִפְלֶצֶת אֲיוּמָה!

יֵשׁ לָהּ זוּג קַרְנַיִים וְרֹאשׁ גָּדוֹל,
וַאֲנִי רוֹצֶה לִבְרוֹחַ, רוֹצֶה וְלֹא יָכוֹל!
וּפִתְאוֹם הִיא מִתְקָרֶבֶת עוֹד וָעוֹד...
וּמֵרוֹב פַּחַד אֲנִי מַתְחִיל לִבְכּוֹת!

אָז אִמִּי נִכְנֶסֶת, וְנִכְנָס גַּם אָבִי,
וּשְׁנֵיהֶם מְנַסִּים לְהַרְגִּיעַ אוֹתִי:
"חֲמוּדִי, זֶה צֵל, זֶה קִיר, זֶה עַמּוּד!"
"אֵין כָּאן שׁוּם מִפְלֶצֶת, וְשׁוּם דְּמוּת!"

"אֲבָל בָּטוּחַ רָאִיתִי!" אֲנִי מִתְעַקֵּשׁ,
מִפְלֶצֶת עִם קַרְנַיִים עַל הָרֹאשׁ, וְגַם אֵשׁ!"
אָז אַבָּא צוֹחֵק וְלִי הוּא מוֹדִיעַ,
"חֲמוּדִי, הָאֵשׁ מִן הַתַּנּוּר הִגִּיעָה...!"