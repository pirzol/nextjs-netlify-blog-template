---
title: יַלְדַת קְפִיץ
author: a teacher
level: bw_lev_5
---
יֵשׁ לִי מִן דָּבָר כָּזֶה, בְּתוֹךְ הַגּוּף,
שֶׁלֹא נוֹתֵן לִי סְתָם כָּךְ לָשֶׁבֶת כָּפוּף,
אֶלָא גּוֹרֵם לִי לָרוּץ וְלִקְפּוֹץ כָּל הַיּוֹם.
אֲנִי לֹא יְכוֹלָה לָנוּחַ אוֹ לַעֲמוֹד סְתָם דּוֹם!

יֵשׁ לִי בַּבֶּטֶן דָּבָר כָּזֶה, מִן קְפִיץ,
מַשֶּׁהוּ שֶׁאוֹתִי כָּל הַזְּמַן מַקְפִּיץ.
אֲחֵרִים יוֹשְׁבִים וּבְשֶׁקֶט קוֹרְאִים,
וַאֲנִי קוֹפֶצֶת לִי וְעוֹשָׂה הִפּוּכִים!

כְּשֶׁכּוּלָם נָחִים, בִּשְׁתַּיִים בַּצָּהֳרַיִים, 
אֲנִי רוֹקֶדֶת וְעוֹשָׂה הִפּוּךְ אוֹ שְׁנַיִים. 
וּקְצָת אַחֲרֵי זֶה, בְּחָמֵשׁ וָרֶבַע,
אֲנִי קוֹפֶצֶת גּוּמִי דֶּרֶךְ קֶבַע!

אִמָּא אוֹמֶרֶת: "שְׁבִי כְּבָר בְּנַחַת,
הֵרַגְעִי, אִכְלִי מֵעַל הַצַּלַּחַת!"
אֲבָל אֲנִי מְמַהֶרֶת, אֵין לִי זְמַן בִּכְלַל,
וְתַאֲמִינוּ לִי, עַל כָּל דַּקָּה חֲבָל.

כִּי בֶּאֱמֶת, תַּגִידוּ אַתֶּם חֲבֵרִים,
מַה בְּעֶצֶם יוֹתֵר כֵּף וְנָעִים,
לָנוּחַ וְלִהְיוֹת רְגוּעִים וּשְׁקֵטִים,
אוֹ לִקְפּוֹץ, לְהִתְגַּלְגֵּל וּלֵיהָנוֹת מֵהַחַיִּים?