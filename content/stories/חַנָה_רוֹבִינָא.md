---
title: "חַנָה רוֹבִינָא "
author: a teacher
level: bw_lev_6
---
חַנָה רוֹבִינָא הָיְיתָה שַׂחְקָנִית תֵיאַטְרוֹן. הִיא מְסַפֶּרֶת:
גַרְתִי בְּעִיר קְטַנָה בְּפּוֹלִין. בְּבֵית הַסֵפֶר הָיָה לִי מוֹרֶה שֶׁאָהַב מְאוֹד תֵיאַטְרוֹן, וְכָל יוֹם הָיָה לָנוּ שִׁיעוּר דְרָמָה. מֵאָז אֲנִי מְשַׂחֶקֶת. ב-1904 עָבַרְתִי לָגוּר בְּמוֹסְקְבָה. שָׁם נוֹלַד תֵיאַטְרוֹן "הַבִּימָה" - הַתֵיאַטְרוֹן הָעִבְרִי הָרִאשׁוֹן. ב-1928 בָּאתִי לְיִשְׂרָאֵל עִם עוֹד שַׂחְקָנִים.

כַּאֲשֶׁר שׁוֹאֲלִים אוֹתִי אֵיךְ הָיָה הַתֵיאַטְרוֹן שֶׁל אָז, אֲנִי אוֹמֶרֶת שֶׁהוּא הָיָה שׁוֹנֶה. פַּעַם עָבַדְנוּ לְאַט עַל כָּל הַצָגָה. קָרָאנוּ אֶת הַטֶקְסְט הַרְבֵּה פְּעָמִים עַד שֶׁיָדַעְנוּ אוֹתוֹ טוֹב. אַחֲרֵי הַהַצָגָה פָּגַשְׁנוּ אֲנָשִׁים שֶׁבָּאוּ לַתֵיאַטְרוֹן. הָיָה נָעִים לִשְׁמוֹעַ שֶׁהַהַצָגָה טוֹבָה, אֲבָל הָיָה חָשׁוּב גַם לָדַעַת אִם הַהַצָגָה לֹא הָיְיתָה טוֹבָה. 

הַיוֹם הַדְבָרִים לֹא כָּךְ. אֲנָשִׁים יוֹשְׁבִים הַרְבֵּה בַּבַּיִת מוּל הַטֶלֶוִויזְיָה וְהוֹלְכִים פָּחוֹת לַתֵיאַטְרוֹן. בַּתֵיאַטְרוֹן מְבַקְשִׁים מֵהַשַׂחְקָנִים לִלְמוֹד אֶת הַטֶקְסְט בְּיוֹם אֶחָד וְלַעֲלוֹת עַל הַבָּמָה. זֶה קָשֶׁה מְאוֹד. אֲבָל אֲנִי אוֹהֶבֶת אֶת הַתֵיאַטְרוֹן. אֲנִי מַרְגִישָׁה שֶׁאֲנִי צְרִיכָה לְשַׂחֵק, כִּי אִם אֲנִי לֹא מְשַׂחֶקֶת אֲנִי לֹא חַיָה...."

חַנָה רוֹבִינָא נִפְטְרָה לִפְנֵי שָׁנִים בְּתֵל-אָבִיב. עַד הַיוֹם כּוּלָם זוֹכְרִים אוֹתָהּ כְּ"הַגְבֶרֶת הָרִאשׁוֹנָה שֶׁל הַתֵיאַטְרוֹן הָעִבְרִי."