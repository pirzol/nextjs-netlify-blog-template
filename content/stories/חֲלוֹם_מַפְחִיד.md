---
title: חֲלוֹם מַפְחִיד
author: a teacher
level: bw_lev_4
image: https://res.cloudinary.com/plantscope/image/upload/v1628668076/bookworm_webapp/illustrations/hlfy_mqhjd.jpg
---
בַּלַּיְלָה חָלַמְתִּי חֲלוֹם קְצָת מַפְחִיד,
חָלַמְתִּי שֶׁנָסַעְתִי מִפֹּה לְתָמִיד.
אָמַרְתִּי שָׁלוֹם לְכוּלָם מִסָבִיב,
לַהוֹרִים, לַחֲבֵרִים, לֶחָתוּל הֶחָבִיב.

יָצָאתִי לַדֶּרֶךְ וְנָסַעְתִי רָחוֹק,
עָבַרְתִּי הָרִים וְגַם עֵמֶק יָרוֹק.
עַפְתִּי עַל פְּנֵי עֲנָנִים אֲפוֹרִים,
הִגַּעְתִּי לְהַר שֶׁיּוֹרְדִים בּוֹ שְׁלָגִים!

פָּגַשְׁתִּי הַרְבֵּה אֲנָשִׁים בַּדְּרָכִים,
חֶלְקָם נֶחְמָדִים, חֶלְקָם מַפְחִידִים.
וְאִישׁ אֶחָד, שֶׁזָּקָן לוֹ לָבָן,
אָמַר לִי: "שְׁמַע יֶלֶד קָטָן,
עָלֶיךָ לִלְמֹד עוֹד הַרְבֵּה בַּחַיִּים,
אַתָּה כָּאן רָחוֹק, בְּלִי הוֹרִים, חֲבֵרִים."

וּפִתְאוֹם הִתְעוֹרַרְתִּי, כֻּלִּי שְׁטוּף זֵיעָה,
וְאִמָּא אָמְרָה: "כְּבָר שֶׁבַע וַעֲשָׂרָה..!"