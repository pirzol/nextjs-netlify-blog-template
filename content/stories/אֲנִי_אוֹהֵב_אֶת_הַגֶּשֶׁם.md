---
title: אֲנִי אוֹהֵב אֶת הַגֶּשֶׁם
author: a teacher
level: bw_lev_4
image: https://res.cloudinary.com/plantscope/image/upload/v1628097870/bookworm_webapp/illustrations/anj_afeb_av_ecwy.jpg
thumbnail: /images/bfbe-bvjs.jpg
---
אֲנִי אוֹהֵב אֶת הַגֶּשֶׁם בַּחַלּוֹן לִרְאוֹת,
הַטִּפּוֹת מִלְמַעְלָה אַט אַט נוֹפְלוֹת,
הָעֲנָנִים וְהַשָּׁמַיִם אָמְנָם בְּאָפוֹר,
אַךְ אֶצְלִי בְּתוֹךְ הַלֵּב, יֵשׁ מִן כָּזֶה אוֹר!

אֲנִי אוֹהֵב לִרְאוֹת אֶת הַגֶּשֶׁם שָׁם בַּחוּץ,
אֲנִי גַּם יוֹדֵעַ שֶׁמַּיִם זֶה נָחוּץ,
הַטִּפּוֹת קוֹפְצוֹת עַל הָעֲנָפִים וְהֶעָלִים,
וְלִי יֵשׁ הַרְגָּשָׁה טוֹבָה כָּאן בִּפְנִים.

אֲנִי אוֹהֵב כְּשֶׁגֶּשֶם עַל הָעוֹלָם יוֹרֵד,
(אֲפִלּוּ אִם הַכֶּלֶב שֶׁלִּי מִקּוֹר רוֹעֵד)
יְלָדִים אֲחֵרִים אוּלַי קְצָת פּוֹחֲדִים ,
אֲבָל אֲנִי אוֹהֵב רְעָמִים וּבְרָקִים!

הַכָּל בַּחוּץ כָּזֶה מַבְרִיק וְנָקִי,
וְיֵשׁ הַרְגָּשָׁה שֶׁהַכָּל חָדָשׁ וְטָרִי.
אָז לָמָּה אִמָּא לֹא מַרְשָׁה בֵּין הַטִּפּוֹת לִקְפּוֹץ,
לָרוּץ כָּךְ בַּחוּץ וּלְשַׂחֵק בַּבּוֹץ?