---
title: הָאַחִים שֶׁלִּי
author: a teacher
level: bw_lev_5
image: https://res.cloudinary.com/plantscope/image/upload/v1628668075/bookworm_webapp/illustrations/eahjy_wlj.jpg
---
הָאַחִים שֶׁלִּי הֵם דָּבָר נוֹרָא מְעַצְבֵּן.
תָּמִיד אֲנִי צָרִיךְ לְוַתֵּר כְּשֶׁהַקָּטָן מִתְחַנֵּן!
כְּשֶׁהַגָּדוֹל מַתְחִיל עָלַי לִצְעוֹק,
אָז אוֹמְרִים לִי: "אַתָּה צָרִיךְ לִשְׁתּוֹק!

אַתָּה צָרִיךְ לִשְׁתּוֹק כִּי אַתָּה יוֹתֵר קָטָן,
וּבִכְלַל, תִּרְאֶה אֶצְלְךָ אֵיזֶה בַּלָגָן.."
עַל הַקָּטָן אַף אֶחָד לֹא צוֹעֵק,
מַה זֶּה פֹּה, זֶה בִּכְלַל לֹא צוֹדֵק!

לַגָּדוֹל יֵשׁ זְכוּיוֹת שֶׁלִּי עֲדַיִן אֵין,
"כְּשֶׁתִּגְדַל" אוֹמְרִים לִי, "תְּקַבֵּל גַּם כֵּן."
אֲנִי רוֹצֶה עַכְשָׁו, לֹא רוֹצֶה לְחַכּוֹת!
וּבֵינְתַיִים הַקָּטָן הַזֶּה מַמְשִׁיךְ לִבְכּוֹת..

פַּעַם, כְּשֶׁבָּא אֵלַי אָסָף מֵהַכִּתָּה,
הוּא אָמַר לִי: "שְׁמַע, אֶצְלְךָ כֵּף נוֹרָא,
לְךָ יֵשׁ תָּמִיד עִם מִי לִהְיוֹת,
"אֶצְלִי כֵּף הַרְבֵּה פָּחוֹת."

"לָמָּה?" שָׁאַלְתִּי, וְאָז הוּא אָמַר:
"תִּרְאֶה, אֶצְלִי זֶה לֹא אוֹתוֹ דָּבָר,
בַּמִשְׁפָּחָה שֶׁלִּי אֲנִי בֵּן יָחִיד,
אֵין לִי עִם מִי לְשַׂחֵק, וּמְשַׁעֲמֵם לִי תָּמִיד!"