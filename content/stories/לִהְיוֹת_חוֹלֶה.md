---
title: " לִהְיוֹת חוֹלֶה זֶה אִיכְס "
author: a teacher
level: bw_lev_4
---
זֶה אִיכְס לִהְיוֹת חוֹלֶה, לִשְׁכַּב כָּל הַיּוֹם,
לִשְׁתוֹת הַרְבֵּה תֵּה, לִמְדוֹד אֶת הַחוֹם,
לִשְׁכַּב בַּמִּיטָה, לִבְלוֹעַ תְּרוּפוֹת,
צְהוּבָּה, אֲדוּמָה וְעוֹד אֲחֵרוֹת.

הָרֹאשׁ כּוֹאֵב וְאִי אֶפְשָׁר לִישׁוֹן,
הָאַף סָתוּם וְאִי אֶפְשָׁר לִנְשׁוֹם.
וְיֵשׁ לִי גַּם כְּתָמִים וּנְקוּדוֹת עַל הַגּוּף,
וְעוֹד סִמָּנִים אֲדוּמִים עַל הַפַּרְצוּף.

הִנֵּה עוֹד מְעַט יָבוֹא אֵלַי רוֹפֵא,
יְבַקֵּשׁ: "חֲמוּד, תַּגִּיד אָאָאָ יָפֶה!
בֶּאֱמֶת הַגָּרוֹן מְאֹד אָדוֹם,
אֲבָל בְּעוֹד יוֹמַיִים יַעֲבוֹר הַחוֹם."

זֶה בֶּאֱמֶת לֹא נָעִים לִהְיוֹת חוֹלֶה,
לַמְרוֹת שֶׁבְּעֶצֶם קְצָת רָצִיתִי אֶת זֶה.
הַחוֹם הַזֶּה אוֹתִי מַמָּשׁ מְעַצְבֵּן!
מָתַי אֶגְמוֹר כְּבָר עִם הָרָאפָאפֶּן?