---
title: הַחַיָה הַגְבוֹהָה בְּיוֹתֵר בָּעוֹלָם
author: a teacher
level: bw_lev_5
---
הַגִ'ירָף הוּא הַחַיָה הַגְבוֹהָה בְּיוֹתֵר בָּעוֹלָם. הַגוֹבַהּ שֶׁל הַגִ'ירָף יָכוֹל לְהַגִיעַ לְשִׁישָׁה מֶטְרִים, וְהַנְקֵבוֹת נְמוּכוֹת מֵהַזְכָרִים רַק בִּמְעַט. הַגִ'ירָף שׁוֹקֵל בְּעֵרֶך טוֹן אֶחָד. הַגִ'ירָף חַי בְּאַפְרִיקָה. יֵשׁ לוֹ צְבָעִים שׁוֹנִים: צָהוֹב, שָׁחוֹר אוֹ חוּם, וְלָכֵן קָשֶׁה לִרְאוֹת אוֹתוֹ בֵּין הָעֵצִים. לַגִ'ירָף חוּשׁ רְאִיָיה וְחוּשׁ רֵיחַ טוֹבִים מְאוֹד. הוּא רוֹאֶה מִיָד סַכָּנָה שֶׁמִתְקָרֶבֶת אֵלָיו וְיָכוֹל לִשְׁמוֹעַ רְעָשִׁים קַלִים בְּיוֹתֵר. כְּשֶׁהַגִ'ירָף בְּסַכָּנָה, הוּא יָכוֹל לָרוּץ וְלִדְהוֹר מַהֵר יוֹתֵר מִכָּל סוּס. צַוַואר הַגִ'ירָף אָרוֹךְ מְאוֹד, וְיֵשׁ לוֹ גַם לָשׁוֹן אֲרוּכָּה מְאוֹד. כָּךְ הוּא יָכוֹל לִקְטוֹף עָלִים קְטַנִים מִן הָעֲנָפִים הַגְבוֹהִים בְּיוֹתֵר שֶׁל הָעֵצִים. הוּא צִמְחוֹנִי, כְּלוֹמַר הוּא לֹא אוֹכֵל בָּשָׂר.

הַגִ'ירָפִים בַּמִדְבָּר יְכוֹלִים לִחְיוֹת כַּמָה חוֹדָשִׁים בְּלִי לִשְׁתוֹת מַיִם. הַנְקֵבָה שֶׁל הַגִ'ירָף מְבִיאָה לָעוֹלָם רַק גוּר אֶחָד בְּכָל הַמְלָטָה. הַגִ'ירָף שָׁקֵט מְאוֹד, וְהוּא חַי בִּקְבוּצָה. הָאָדָם אוֹהֵב מְאוֹד אֶת הָעוֹר הֶעָבֶה שֶׁל הַגִ'ירָף, וְיֵשׁ אֲנָשִׁים שֶׁמוּכָנִים לְשַׁלֵם הַרְבֵּה כֶּסֶף בִּשְׁבִיל עוֹר כָּזֶה. לָכֵן יֵשׁ אֲנָשִׁים שֶׁמוּכָנִים לַהֲרוֹג גִ'ירָפִים כְּדֵי לִמְכּוֹר אֶת הָעוֹר שֶׁלָהֶם. מִשׁוּם כָּךְ בַּחֲלָקִים רַבִּים שֶׁל אַפְרִיקָה כְּבָר לֹא רוֹאִים אֶת הַגִ'ירָפִים.