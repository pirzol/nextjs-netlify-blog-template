---
title: עַל הַמִּגְרָשׁ
author: a teacher
level: bw_lev_4
---
כְּשֶׁאֲנִי עַל הַמִּגְרָשׁ, אֲנִי שׁוֹכֵחַ הַכָּל,
הַכַּדּוּר בִּשְׁבִילִי הוּא כָּל יָכוֹל.
אֲנִי רָץ, בּוֹעֵט וּמְכַדְרֵר,
מִתְקַדֵּם, בּוֹלֵם וְחוֹזֵר.

וּכְשֶׁבַּשַׁעַר אֲנִי נִמְצָא,
אֲנִי חַיָּל שֶׁשּׁוֹמֵר עַל מִבְצָר,
דָּרוּךְ לְכָל כַּדּוּר מִתְקָרֵב.
הַקְּבוּצָה הַשְּׁנִיָּה הִיא הָאוֹיֵב!

אֲנִי נִלְחָם עַל כָּל כַּדּוּר וְגַם מָגֵן,
וְלִפְעָמִים אֲנִי גַּם מִתְעַצְבֵּן..
וְכָךְ עַד שֶׁהַמִּשְׂחַק נִגְמַר.
לְהִתְרָאוֹת עַל הַמִּגְרָשׁ מָחָר!