---
title: שֶׁיַּגִּיעַ כְּבָר הַחוֹפֶשׁ
author: a teacher
level: bw_lev_3
image: https://res.cloudinary.com/plantscope/image/upload/v1628668079/bookworm_webapp/illustrations/wjcjp_kbt_ehfqw.jpg
---
נוּ, שֶׁיַּגִּיעַ כְּבָר הַחוֹפֶשׁ הַגָּדוֹל,
אָז אֶפְשָׁר יִהְיֶה לַעֲשׂוֹת הַכָּל!
לָלֶכֶת לַבְּרֵכָה, לָטוּס עַל גַּלְגִּילִיוֹת,
לְהִשָּׁאֵר בַּחוּץ עַד הַשָּׁעוֹת הַמְּאוּחָרוֹת,
בְּלִי שֶׁאִמָּא תִּקְרָא: "בּוֹא כְּבָר לֶאֱכוֹל!
הֵכַנְתָּ שִׁעוּרִים? גָּמַרְתָּ אֶת הַכָּל?"
לֹא לִדְאוֹג שֶׁהַמּוֹרָה תִּתֵּן מָחָר מִבְחָן,
וְאִם תִּיק בֵּית הַסֵּפֶר בִּכְלָל אֵינוֹ מוּכָן.
לָלֶכֶת לִישׁוֹן מְאוּחָר, לָקוּם בַּצָּהֳרַיִים,
וְלֹא לַחֲשׁוֹב עַל בֵּית הַסֵּפֶר בִּכְלָל, בֵּינְתַיִים..