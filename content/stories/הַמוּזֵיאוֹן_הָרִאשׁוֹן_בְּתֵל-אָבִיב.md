---
title: הַמוּזֵיאוֹן הָרִאשׁוֹן בְּתֵל-אָבִיב
author: a teacher
level: bw_lev_6
---
הָעִיר תֵל-אָבִיב קָמָה בִּשְׁנַת 1909. רֹאשׁ הָעִיר הָרִאשׁוֹן שֶׁלָהּ הָיָה מֵאִיר דִיזֶנְגוֹף.
יוֹם אֶחָד דִיזֶנְגוֹף אָמַר: "בָּעִיר שֶׁלָנוּ יֵשׁ הַרְבֵּה בָּתִים יָפִים וְהַרְבֵּה גַנִים יָפִים, אֲבָל אֵין בָּעִיר מוּזֵיאוֹן. בְּכָל עִיר גְדוֹלָה צָרִיךְ לִבְנוֹת מוּזֵיאוֹן". כָּךְ נוֹלַד הַמוּזֵיאוֹן הָרִאשׁוֹן שֶׁל תֵל-אָבִיב, בִּשְׁנַת 1932, בַּבַּיִת שֶׁל מֵאִיר דִיזֶנְגוֹף, בִּרְחוֹב רוֹטְשִׁילְד 16. 

בַּשָׁנִים הָרִאשׁוֹנוֹת לֹא יָדְעוּ אֵילוּ יְצִירוֹת לָשִׂים בַּמוּזֵיאוֹן. דִיזֶנְגוֹף חָשַׁב: כְּמוֹ שֶׁיְהוּדִים בָּאִים לְיִשְׂרָאֵל מִכָּל הָעוֹלָם, כָּךְ צָרִיךְ לְהָבִיא לְיִשְֹרָאֵל יְצִירוֹת שֶׁל יְהוּדִים מִכָּל הָעוֹלָם. הוּא בִּיקֵשׁ מִיְהוּדִים מִכָּל הָעוֹלָם לִשְׁלוֹחַ לְיִשְׂרָאֵל תְמוּנוֹת, פְּסָלִים וִיצִירוֹת מִסִיפּוּרֵי הַתוֹרָה. כָּךְ הִגִיעַ לְתֵל-אָבִיב פֶּסֶל שֶׁל מֹשֶׁה רַבֵּנוּ. אַנְשֵׁי הַמוּזֵיאוֹן אָמְרוּ לְדִיזֶנְגוֹף שֶׁהַפֶּסֶל לֹא טוֹב, וְאִי אֶפְשָׁר לָשִׂים אוֹתוֹ בַּמוּזֵיאוֹן. אֲבָל דִיזֶנְגוֹף אָהַב אֶת הַפֶּסֶל, וְהוּא שָׂם אוֹתוֹ עַל גַג הַבַּיִת שֶׁלוֹ.

יוֹם אֶחָד עָבַר עַל-יָד הַמוּזֵיאוֹן שׁוֹטֵר. הַשׁוֹטֵר חָשַׁב שֶׁמִישֶׁהוּ עוֹמֵד עַל הַגַג. הוּא עָלָה לְגַג הַבַּיִת, נָתַן לָ"אִישׁ הָרַע" מַכָּה וְשָׁבַר אֶת רֹאשׁ הַפֶּסֶל. "חָשַׁבְתִי שֶׁמִישֶׁהוּ בָּא לַהֲרוֹג אֶת רֹאשׁ הָעִיר", אָמַר הַשׁוֹטֵר לְדִיזֶנְגוֹף הַכּוֹעֵס.