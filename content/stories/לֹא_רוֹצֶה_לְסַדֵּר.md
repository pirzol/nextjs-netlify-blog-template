---
title: לֹא רוֹצֶה לְסַדֵּר
author: a teacher
level: bw_lev_5
---
אֲנִי לֹא רוֹצֶה כָּל הַזְּמַן לְסַדֵּר,
אֶת הַבְּגָדִים וְהַצַּעֲצוּעִים בַּחֶדֶר.
אֵין לִי כּוֹחַ לָשִׂים הַכָּל בַּמָּקוֹם.
אִי אֶפְשָׁר לְוַתֵּר עַל זֶה הַיּוֹם?

לָמָּה בְּכָל פַּעַם שֶׁאֲנִי בּוֹנֶה וּמְשַׂחֵק,
אוֹמְרִים לִי: אַל תִּשְׁכַּח בַּסּוֹף לְפָרֵק.
צָרִיךְ לְסַדֵּר אַחַר כָּךְ אֶת הַסָּלוֹן,
וּלְהַכְנִיס אֶת כָּל הַמִּשְׂחָקִים לַאָרוֹן!

"אֲבָל אִי אֶפְשָׁר לְהַכְנִיס", אֲנִי לְאִמָּא מַסְבִּיר,
"הֵם צְרִיכִים לְהִשָּׁאֵר בַּחוּץ, בַּאֲוִיר.
אִם אָשִׂים אוֹתָם כָּל פַּעַם בַּאָרוֹן,
לֹא יִהְיֶה לָהֶם אֲוִיר, וְיִקְרֶה אָסוֹן!"

אֲבָל אִמָּא לֹא מַסְכִּימָה וְאוֹמֶרֶת שׁוּב:
"צָרִיךְ לִלְמֹד לְסַדֵּר, זֶה מְאֹד חָשׁוּב!
הַכְנֵס אֶת הַלֶּגוֹ וְהַקֻּבִּיוֹת לַמָּקוֹם,
אַחֶרֶת לֹא תּוּכַל לְשַׂחֵק עוֹד הַיּוֹם!"

אָז אֲנִי מְקַטֵּר, מִתְעַצְבֵּן וְכוֹעֵס,
כָּל עִנְיָן הַסֵּדֶר אוֹתִי מְבַאֵס!
אֲבָל מַה לַּעֲשׂוֹת, אוֹמְרִים שֶׁזֶּה חָשׁוּב.
לְמָחֳרָת אֲנִי כְּבָר מְבַלְגֵּן הַכָּל שׁוּב...