---
title: תְאוּנַת דְרָכִים אַחַת
author: a teacher
level: bw_lev_6
---
אָמִיר יוֹשֵׁב בַּחֶדֶר עִם עוֹד שְׁמוֹנָה חֲבֵרִים. לְכוּלָם יֵשׁ דָבָר אֶחָד מְשׁוּתָף - כּוּלָם גָרְמוּ לִתְאוּנוֹת דְרָכִים קָשׁוֹת. אָמִיר הוּא הָרִאשׁוֹן שֶׁמְדַבֵּר, וְכָךְ הוּא אוֹמֵר:

זֶה הַדָבָר הֲכִי קָשֶׁה שֶׁקָרָה לִי בַּחַיִים. זֶה הָיָה לִפְנֵי חָמֵשׁ שָׁנִים, כְּשֶׁהָיִיתִי נֶהָג חָדָשׁ. יָצָאתִי עִם עוֹד שְׁלוֹשָׁה תַלְמִידִים מֵהַכִּיתָה שֶׁלִי בְּאֶמְצַע הַלַיְלָה לְטַיֵיל בַּמְכוֹנִית שֶׁל אָבִי. אַף עַל פִּי שֶׁנָהַגְתִי בִּמְהִירוּת רְגִילָה, הַפַּעַם זֶה הָיָה מַהֵר מִדַי, מִפְּנֵי שֶׁקוֹדֶם לָכֵן יָרַד גֶשֶׁם. הַכְּבִישׁ הָיָה רָטוֹב וְחָלָק מְאוֹד. הַמְכוֹנִית הֶחֱלִיקָה, וְלֹא הִצְלַחְתִי לִבְלוֹם אוֹתָהּ. הַמְכוֹנִית הִתְהַפְּכָה וְאַחַד הַחֲבֵרִים שֶׁלִי, שֶׁלֹא הָיָה חָגוּר, עָף הַחוּצָה. יָצָאתִי מֵהַמְכוֹנִית וְחִיפַּשְֹתִי אוֹתוֹ. צָעַקְתִי אֶת שְׁמוֹ, וְהוּא לֹא עָנָה. אַחַר כָּךְ מָצְאוּ אוֹתוֹ כְּשֶׁפָּנָיו מְכוּסוֹת בְּדָם. לָקְחוּ אוֹתוֹ בְּאַמְבּוּלַנְס לְבֵית הַחוֹלִים, וְשָׁם הִכְנִיסוּ אוֹתוֹ מִיָד לְנִיתוּחַ, כִּי הוּא נִפְצַע קָשֶׁה בְּרֹאשׁוֹ. יוֹתֵר מִשָׁנָה הוּא הָיָה בְּבֵית הַחוֹלִים, וּבְמֶשֶׁךְ הַזְמַן הַזֶה נִיתְחוּ אוֹתוֹ אַרְבַּע פְּעָמִים. הַיוֹם הוּא כִּמְעַט בָּרִיא, אֲבָל הוּא לֹא הִתְגַיֵיס לַצָבָא.

אִילוּ הָיִיתִי נוֹסֵעַ לְאַט יוֹתֵר, הַתְאוּנָה לֹא הָיְיתָה מִתְרַחֶשֶׁת. אִילוּ יָדַעְתִי שֶׁהַגֶשֶׁם יָכוֹל לִהְיוֹת כָּל כָּךְ מְסוּכָּן, כָּל זֶה לֹא הָיָה קוֹרֶה.