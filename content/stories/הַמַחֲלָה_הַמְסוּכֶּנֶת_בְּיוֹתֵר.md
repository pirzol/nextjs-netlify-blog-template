---
title: הַמַחֲלָה הַמְסוּכֶּנֶת בְּיוֹתֵר
author: a teacher
level: bw_lev_6
---
דָנָה, בִּתָהּ שֶׁל חֲבֶרְתִי, בַּת 15. לִפְנֵי שָׁבוּעַ הִיא חָזְרָה הַבַּיְתָה בְּאֶמְצַע מְסִיבַּת כִּיתָה, בּוֹכָה מְאוֹד. הִיא סָגְרָה אֶת דֶלֶת הַחֶדֶר שֶׁלָהּ, וְלֹא יָצְאָה מִמֶנוּ יָמִים אֲרוּכִּים. כְּשֶׁיָצְאָה סוֹף סוֹף סִיפְּרָה: אַחַת הַחֲבֵרוֹת בַּכִּיתָה הֶחְלִיטָה שֶׁאֲנִי שְׁמֵנָה מִדַי, וְשֶׁאָסוּר לִי לִלְבּוֹשׁ בְּגָדִים הֲדוּקִים. דָנָה, שֶׁשָׁקְלָה 50 קִילוֹ, הֶחְלִיטָה לַעֲשׂוֹת דִיאֶטָה. הִיא לֹא אָכְלָה וְלֹא שָׁתְתָה, עַד שֶׁאִיבְּדָה אֶת הָרָצוֹן לֶאֱכוֹל.     

הַיוֹם מִי שֶׁרוֹצֶה לַעֲשׂוֹת דִיאֶטָה יָכוֹל לִקְנוֹת הַרְבֵּה אוֹכֶל בָּרִיא וְטִבְעִי בַּחֲנוּיוֹת טֶבַע. הַרְבֵּה אֲנָשִׁים עוֹשִׂים הִתְעַמְלוּת, ג'וֹגִינְג, שְׂחִיָיה וְעוֹד. הַאִם אֲנַחְנוּ בֶּאֱמֶת בְּרִיאִים יוֹתֵר?
עַל הַשְׁאֵלָה הַזֹאת כָּתְבוּ מֶחְקָר חָדָשׁ. לְפִי הַמֶחְקָר, בְּאַרְצוֹת הַבְּרִית הָאֲנָשִׁים הַיוֹם שְׁמֵנִים יוֹתֵר וְחוֹלִים יוֹתֵר. יֵשׁ הַיוֹם אַלְפֵי דִיאֶטוֹת חֲדָשׁוֹת וִישָׁנוֹת, וּמִילְיוֹנֵי אֲנָשִׁים עוֹשִׂים דִיאֶטָה, אֲבָל הָאֲנָשִׁים שְׁמֵנִים יוֹתֵר. 
הַרְבֵּה אֲנָשִׁים אוֹכְלִים אוֹכֶל לֹא בָּרִיא כְּמוֹ הַמְבּוּרְגֶר, צִ'יפְּס וְנַקְנִיקִיוֹת. הֵם לֹא מְכִינִים אוֹכֶל בַּבַּיִת, וְלָכֵן הֵם מַמְשִׁיכִים לִקְנוֹת אֶת הָאוֹכֶל הַמָהִיר מִחוּץ לַבַּיִת. הָאֲנָשִׁים הָאֵלֶה לֹא אוֹכְלִים סָלַט יְרָקוֹת, לֹא אוֹכְלִים סָלַט פֵּרוֹת, וְגַם לֹא שׁוֹתִים מִיצֵי פֵּרוֹת.

הַיוֹם אֲנָשִׁים יוֹדְעִים שֶׁהַרְבֵּה מַחֲלוֹת בָּאוֹת בִּגְלַל הָאֲכִילָה הַלֹא נְכוֹנָה שֶׁלָהֶם, אֲבָל הֵם לֹא מְשַׁנִים אֶת הַהֶרְגֵלִים שֶׁלָהֶם. גַם לִצְעִירִים בְּנֵי שְׁלוֹשִׁים יֵשׁ מִשְׁקַל יֶתֶר, כְּלוֹמַר הֵם שׁוֹקְלִים יוֹתֵר מֵהַמִשְׁקָל הַנָכוֹן לָהֶם. 

לָמָה הַיוֹם שְׁמֵנִים יוֹתֵר?
פְּרוֹפֶסוֹר אֶרְוִין דֵי אוֹמֵר, שֶׁהַצְעִירִים הָאֲמֵרִיקָנִים יוֹשְׁבִים הַיוֹם הַרְבֵּה יוֹתֵר מוּל הַמַחְשְׁבִים וְזוֹלְלִים חֲטִיפִים, וְאֵין לָהֶם זְמַן לַעֲשׂוֹת סְפּוֹרְט.