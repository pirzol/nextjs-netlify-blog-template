---
title: הַסֶרֶט אוֹרוֹת הָעִיר
author: a teacher
level: bw_lev_5
---
דָן רוֹצֶה לְהַזְמִין אֶת הַחֲבֵרָה שֶׁלוֹ דִינָה לְסֶרֶט. הֵם הוֹלְכִים בְּיַחַד לַקוֹלְנוֹעַ בְּמֶרְכַּז הָעִיר. עַל לוּחַ הַמוֹדָעוֹת יֵשׁ מוֹדָעָה גְדוֹלָה: "אוֹרוֹת הָעִיר". זֶה סֶרֶט מְפוּרְסָם שֶׁל צַ'רְלִי צַ'פְּלִין. צַ'פְּלִין כָּתַב אֶת הַסִיפּוּר שֶׁל הַסֶרֶט, וְהוּא גַם מְשַׂחֵק בַּסֶרֶט הַזֶה.

בְּשָׁעָה שֶׁבַע הַמָסָךְ עוֹלֶה, וְהַסֶרֶט מַתְחִיל. זֶהוּ סֶרֶט יָשָׁן, סֶרֶט אִילֵם (בְּלִי קוֹל), בְּשָׁחוֹר - לָבָן. הַסֶרֶט מְסַפֵּר עַל אִישׁ עָנִי שֶׁפָּגַשׁ בַּחוּרָה עִיוֶורֶת. הוּא אָהַב אוֹתָהּ מְאוֹד. הוּא רָצָה לִשְׁלוֹחַ אוֹתָהּ לְרוֹפֵא עֵינַיִים, וְלָכֵן עָבַד קָשֶׁה מְאוֹד. הָרוֹפֵא עָשָׂה לָהּ נִיתוּחַ וְהִיא חָזְרָה לִרְאוֹת, אֲבָל הִיא לֹא יָדְעָה מִי עָזַר לָהּ. הוּא הִמְשִׁיךְ לַעֲזוֹר לָהּ וְגַם קָנָה לָהּ חֲנוּת פְּרָחִים יָפָה. וְהִיא עֲדַיִין לֹא רָאֲתָה אוֹתוֹ. יוֹם אֶחָד הוּא נִכְנַס לַחֲנוּת, שָׂם אֶת הַיָד שֶׁלוֹ עַל הַיָד שֶׁלָהּ, וְרַק אָז הִיא יָדְעָה מִי הָאִישׁ שֶׁעָזַר לָהּ.

דָן וְדִינָה אוֹהֲבִים אֶת הַסְרָטִים שֶׁל צַ'רְלִי צַ'פְּלִין. בַּסְרָטִים שֶׁלוֹ הַקָהָל צוֹחֵק וּבוֹכֶה, כִּי הַסְרָטִים גַם מַצְחִיקִים וְגַם עֲצוּבִים. בַּסְרָטִים שֶׁלוֹ יֵשׁ הַרְבֵּה רֶגֶשׁ עִם הַרְבֵּה הַרְבֵּה תִקְוָוה.